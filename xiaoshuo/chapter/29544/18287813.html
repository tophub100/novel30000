{"id":0,"code":"18287813.html","title":"103.宁书·桓宗本纪","latest_chapter_name":"正文 107.番外·何处飞花留王孙","xiao_shuo_code":"29544","content":"\u003cbr/\u003e\u003cbr/\u003e    桓宗文武肃圣济孝睿皇帝讳子卿，德宗三子也。其母本荣国之康平公主，曰广慈孝贤皇后颜氏。宣武二年冬月丙申，生于汤泉别宫。国人皆目庆云遏天，层叠环绕，内中流光隐隐，宛若游龙，遽投于水，倏没无迹，然后上降焉。德宗喜其大瑞，大赦天下，华清县除租赋三年。\u003cbr/\u003e\u003cbr/\u003e     宣武八年，北黎数掠灵、夏、云、并诸州，德宗计之内廷。朝臣久享承平，入谒者多主和。德宗潜恚之。桓宗时六岁，过殿前，忽对曰：“黎侵我日久，不亦八佾舞于庭乎？”德宗斥曰：“军国大事，黄口小儿安敢置喙？再必罚。”既其退，则笑云虽稚子之言，未失本心，臣工遂请战。三月大胜于马邑、雁门，驱敌受降城北。其下月，始封皇三子祺王，旋晋太子，赦天下。此桓宗幼聪敏，有怀抱，临机果决，胆略过人，特为德宗爱重，常谓“三子人品贵重，深肖朕躬”，举朝上下，莫不称之。\u003cbr/\u003e\u003cbr/\u003e     宣武三十五年，德宗有疾，诏皇太子临朝总政，于含元、尚德殿两决国事。腊月，德宗危，命皇太子及秦王澈从幸翠微宫，以事属之。居一月，德宗崩，皇太子于柩前即位，践祚昭元，是为桓宗。\u003cbr/\u003e\u003cbr/\u003e     元年春二月庚辰，逢春闱，开科。三月戊戌点京兆府长安城士子苏麟杏榜会元，例领殿试，不意疾甚，表辞归。麟，秦王澈化名也，众弗知。吏部考功员外郎李若甫太息良久。盖麟非京畿俊逸，又无行卷，而文章隽爽，质美双收，诚谓一鸣惊人，不之，得无八斗之失乎？桓宗亦叹，木秀于纤，风恐摧之，故第次以及。四月辛亥，桓宗及皇长子贤问诸生策于北辰殿，越二日传胪含耀门。河南府太康县举人谢玄居首，京兆尹谢景安亲予披红，欣然自足。谢，太康簪缨，玄，景安六子也。桓宗深信之，寻除奉先令。\u003cbr/\u003e\u003cbr/\u003e     其明年，三月庚午，白水瘟。令出逃，人心惶惑而乱暗生。奉先令玄察之，立至邻县安民，病犹表罪，桓宗赦而嘉之。已而，奉先、白水、澄城暴雨，渭水溢，两岸田坏、庐舍俱漂。桓宗拟下罪己，并诏内阁议遣宣慰使。秦王向善谢玄，方掌骁骑，详其事，乃闯殿请缨。桓宗不许，以千金之子见责，不听，至于笞，亦无改。或以秦王拳拳爱民劝之，桓宗乃然。遂引军至，历半月，洪水息、粮粜平而王还。五月癸卯，着皇长子监国，携诸子、女并秦王幸南苑赏牡丹。\u003cbr/\u003e\u003cbr/\u003e     未几，北黎寇边，西州都督刘思诚出拒，告急。兵部尚书穆钦贤言战，尚书仆射陈安长不可，以静和公主问桓宗。主，桓宗胞妹也，情甚笃，宣武二十三年，黎台吉朝，请尚主，德宗允降，因为北后。桓宗痛对曰：“先帝每教朕与静和，家国是先，其谁能阻之？”乃议战，皆奏定军侯陆佑总管。秦王素好武、交游侠，数奏副，桓宗力驳。后为破流言，方从之，复遣陆离、谢玄随勖。\u003cbr/\u003e\u003cbr/\u003e     六月甲辰，授陆佑陇右道行军大总管。乙未，秦王作商家子之北军，取信黎将徐天阁，机要既得，阴使柳天翊告西州，小胜之。当是时，静和公主孕，请罢战，黎主遂诏天阁返。王见其旨，秘归，设伏于道，率九军阵围袭，扼腕杀之，是大胜。谢玄适长安报捷，功迁大理寺卿。\u003cbr/\u003e\u003cbr/\u003e     越半载，王凯旋。桓宗大慰，以兰陵冠盖萧氏嫡女蘅妻之。三年春，三月丁卯，吉，秦王婚，循制请藩。无何，庶人逸叛，于街市截王而囚毒之。逸，谢家子，母废淑妃韫，大理寺卿玄女兄也。桓宗忧其弟，雷霆。从皇长子及陈安长等请，缢谢妃。俄逸败，谢氏株，男十六上皆斩，其下充瀚海，女眷籍没。谢玄死之。\u003cbr/\u003e\u003cbr/\u003e     初，桓宗以而立登大宝，膝下有子者七，长曰贤，沉静多智；次曰哲，平而守诚；三即庶人逸，外和内烈，余皆幼。世皆以储贰必是出，然桓宗未决，其位悬之日久而蜚语生，有谓承文帝例，又或如汉昭帝故事。前系秦，后则晋。晋，桓宗四子，小字月奴，聪敏灵慧，颇肖秦王，桓宗犹多亲爱。逸怨甚，遂令宦者徐艺投千日红毒之，事成，徐且死，以之出正宫移祸于贤。谢玄时在大理寺，证其非，查徐尝被梁妃惠，而哲又得罪，废庶人。玄拜中书令。左相梁博等力争，哲亦布衣荆钗，泣血鸣冤。桓宗始知玄为甥隐，罢相，下其狱，诏捕元凶。逸知事发，拘秦王，聚家将逼宫，败绩，为十六卫所执。桓宗究其故，逸从容笑曰：“陈涉旧事，既败，有死而已。”遂废庶人，幽百福殿。\u003cbr/\u003e\u003cbr/\u003e     四月，陈安长等复请杀谢玄，桓宗惜其才，又念救王有功，不忍，盘桓难决，亲之天牢审之，玄泣且白：“陛下宽仁，然臣罪当诛，此法也。且臣父兄皆死，不欲偷生，此情也。故于法于情，于君于臣，臣惟一死尔”。未几，缢亡狱中。上闻其死讯，默然长叹。\u003cbr/\u003e\u003cbr/\u003e     四月丁巳，复哲位。五月甲辰，立皇长子贤为太子，赦天下。\u003cbr/\u003e\u003cbr/\u003e     五月辛午，秦王还府静养，不之宫。时有太常寺乐工孟氏，妙七弦，新得圣宠，列昭仪，不睦于王，故谋间手足。孟氏每告上其慕秦王英武久矣，而阴谓王恶语。王忿，数白桓宗，然上闻孟氏言于先，竟怪王。方其时，闾巷有言秦王理水患、静边尘，好大喜功，非安其位。王又见疑，兄弟嫌隙潜生。六月甲申，阻王尚德殿外，孟氏复辱之，王垂泪归，又请之藩。桓宗戚然，强留京师。王闭门谢客，称病不出者逾五月，年节不朝、千秋无贺。桓宗任之，赏赐略丰、荣宠如旧。\u003cbr/\u003e\u003cbr/\u003e     四年正月己亥，岭南大都督府长史白起反，秦王始朝。桓宗急调江南东、西、剑南、黔中四道总管先行靖难，且令即下鱼书平之。因问帅，秦王举董良，桓宗以事关重大，不可。梁博及穆钦贤等公推秦王，盖其年少望高若此。桓宗又问，王谦辞。遂罢朝，群臣退，独王在内廷，忽触桓宗怒，诏杖责。是日，以王不良于行，留寝宫，君臣话至三更。明日，南疆势愈亟，三省会商仍拟秦王将兵，王乃应。上元节，汇诸道府兵于明德门，南向讨逆。\u003cbr/\u003e\u003cbr/\u003e     二月癸酉，秦王统军直驱岭表，次郴州。岭外蛮荒，兵士多河东、燕赵健儿，长征劳顿，又苦瘴疠，不容乐观。桓宗遣御医劳军，乃稍安。数日露布频传，下桂林，围广、韶。丁辰，火攻广州，战事初胶，然骁骑果毅，震敌营，叛军三鼓而竭，大破之。又启降将严禄为先锋，因下韶州，容、潮、循等六州刺史白身出降。三月辛未，困贼邕州。\u003cbr/\u003e\u003cbr/\u003e     四月壬戌，贼做困兽之斗，纠众会于容州城外。将战，王率骁骑以迎，亲斩白起马上。三军大振，皆殊死战，拔敌旗，下邕州。然王亦重伤，又瘴毒缠身，不日病笃。上闻之大惊，使太子贤携太医院首往视之。时王已拔营北上，五月戊丑，太子至荆州，王大渐弥留，托之后事，戌末，秦王薨。诸将遵其嘱，焚其身，扬灰于路。盖王染瘴疫，恐传之长安，故有是托。壬巳，三军缟素，班师回朝，桓宗迎之明德门，得秦王绝笔，回銮。\u003cbr/\u003e\u003cbr/\u003e     时秦王妃萧蘅已孕八月，桓宗遂秘不发丧，内外禁言。六月甲午，事忽泄，蘅恸极，胎气大动，险。桓宗闻之，亲之王宅，嘱医曰：“此秦王遗脉，务令平安。”医者诺，力保之，酉初，得世子，以其未谋父面，因名晚郎。同日，常宁殿才人宋氏难产，殁，皇子夭。次日，鸩朝华殿昭仪孟氏。\u003cbr/\u003e\u003cbr/\u003e     七月己寅，葬秦王，赐谥武穆。太史令王乾曰：“国有大事，不宜用旧号，请易之。”桓宗对曰：“麟儿死社稷，普天之下，当同沐甘霖。”遂易号麟泽，大赦天下。\u003cbr/\u003e\u003cbr/\u003e     麟泽元年秋，桓宗数有疾恙，以长乐殿清净故，常居之。\u003cbr/\u003e\u003cbr/\u003e     麟泽元年十月己巳，恩封秦王子代王，赐名迟，世袭王爵，妃蘅加魏国夫人。辛酉，皇二子哲封蜀王，徙益州。十一月丙戌，陈安长告老休致，桓宗以太子太傅李勉博学多知，治事谨严递文昌相，吏部侍郎莫郢迁任东宫。腊月庚寅，秦王冥寿，桓宗主事，三公东面，追冠礼，司空林钦持上手书“若璞”字之。其先，三师联议，本拟澄澜。盖王名澈，清也。然桓宗曰：“秦王至纯若玉，贵其清也，伤其清也。今若言愿，愿其能归璞玉之质。”故亲书“若璞”二字谓之。三加既毕，又赠贤英神武护国大将军、扬州大都督。\u003cbr/\u003e\u003cbr/\u003e     二年春，三月辛丑，北黎册静和公主子台吉，朝，赐金修好。戊卯，补去岁科举，恩加员额。梁博表谏，坐贬江州刺史。四月癸申，壶关苗堃、蒲州王赟、怀州元密并中三甲、云州裴玉书武魁。八月乙巳，东宫左卫率霍日暺出西州都督，陆佑返，同中书门下平章事。十二月己辰，月有食之。二日，赐孝义之家粟五斛，八十以上二斛，九十以上三斛，百岁加绢二匹，妇人是月以来产子者粟一斛。\u003cbr/\u003e\u003cbr/\u003e     三年二月丁酉，于京兆万年、长安二县勋贵世家王、韦、杜、崔等选童子数人，令翰林供奉武平甄、执金吾乐定方文、武教习。八月丙亥，为皇太子聘赵郡李氏女芫。十月丁戌，吉，皇太子婚。十一月戊丑，皇四子凌封晋王，增邑五千户，徙并州。\u003cbr/\u003e\u003cbr/\u003e     四年上巳，以皇太子监国，携后妃、诸幼子、公主并魏国夫人、代王幸汤泉宫，修禊。五月丁未，突厥十姓可汗阿史那元斛欲叛，唆波斯王同之，集兵三十万犯我北境。桓宗诏册兵部职方主事董良送质子泥涅罗归国，坎、离、巽副之，相机行事。七月，董良战寇于阴山，大败之，驱于天山以北。桓宗甚慰，大赦。十月庚申，纳百济公主金敏姬，次月孕，位婕妤。\u003cbr/\u003e\u003cbr/\u003e     五年春，又开科，得洪才。六月丁子，代王五岁，当出阁，桓宗亲选仕宦人家童子佳者二，赐名和、乐，擢为代王伴读，并延学士许靖为王傅。桓宗时召之宫，督导考校，用心甚笃。七月乙午，金氏诞清平公主，晋昭容。\u003cbr/\u003e\u003cbr/\u003e     六年三月辛子，百福殿宫人吕氏生女，宦者惧，欲溺之。庶人逸力阻之，寒食，自戕于殿，终且破指血书。自言罪孽深重，曰：“逸识浅狂悖，谋逆犯上，累及母族。忠孝尽失，仁义悉灭，唯以死赎。然稚女无辜，忝求天恩。”吕氏持以面圣，亦口称：“奴死罪！”桓宗怒曰：“身体发肤，弃之不顾，安得以之迫朕！”俄默然。后几日，诏逸不入祖陵及河南谢氏地，葬怀远县。九月己卯，杀吕氏，其女送宫外。\u003cbr/\u003e\u003cbr/\u003e     七年夏五月，天大旱，徐、濠等州尤甚。朝廷开太原、洛口、含嘉等义仓放粮，经通济渠之彭。又议宣慰使，众皆举骁骑往赈。桓宗不置辞，朝罢，宣太子宾客陆离入，询其意。离白：“离非良才，然尊上遣，安敢辞？”桓宗笑曰：“朕知汝常致书余杭，朝中悉南地风物民情者，当数汝，故有此一问。”陆离惊，道万死，且曰：“臣之乳母居江南，故常信之，闲话家常尔，不敢称详。”桓宗不言，良久乃问：“朕近日偶忆一诗，上句言‘虚负凌云万丈才’，久思不得下句，汝知否？”离愕然，寻垂泪，叩首以答：“臣不知诗，然古之丹心也多，襟抱未开者不可计数，纵似名将如冯唐、李广之谓，其意难酬，如之奈何？”桓宗久视之，隐有怆色，太息对曰：“莫可奈何也。”\u003cbr/\u003e\u003cbr/\u003e     五月，遣陆离为宣慰使，之沛赈灾，灾平，许其下钱塘探乳母。\u003cbr/\u003e\u003cbr/\u003e     八年春四月丁寅，陕州上官朗状元及第，会许靖致仕还田，遂易教代王。\u003cbr/\u003e\u003cbr/\u003e     九年五月庚戌，河水出图，其文犹可识：“宁天下，帝业昌”。东都留守李憕表，群臣附贺。戊辰，巡猎齐鲁，诸邦酋长、使节皆扈从。辛辰，至泰山，斋沐十五日，焚柴燔天。壬巳，封东岳，禅梁父。群臣再贺，诏立“登封”、“降禅”、“朝觐”三碑，改元同盛。十月甲亥，旧疾发，呕血。十一月乙巳，移华清。\u003cbr/\u003e\u003cbr/\u003e     同盛二年春三月己亥，太医院奏杭城和暖静宜，遂幸别宫。六月辛未，以圣躬违和，诏皇太子监国，三省宰辅相之，除授、刑狱等悉付太子，其所到处，如上亲临。其后，桓宗居江南，皇太子理政，勤民爱物、旰食宵衣，遇事有未决，则飞马驰至，请于桓宗。数载政通人和。\u003cbr/\u003e\u003cbr/\u003e     五年秋八月，高句丽王不纳贡，越我东鄙。皇太子以太子妃芫堂兄右武卫大将军李惠利为清边道行军大总管伐之，表河内才子元万纪记室。万纪恃才放旷，误泄军机，国朝久攻不下。会契丹孙万忠、何向宁亦叛，陷营州，复指麾北上。惠利腹背受敌，求救。皇太子怒，罢其职，万纪流岭外，又遣人急报桓宗，上遂归京，命董良辽东道行军总管、穆钦贤安边道行军总管夹击仝罡，又以陆离河北道行军总管夺营、蓟，迫孙、何回师，三路并克之。解高丽王入朝请罪，桓宗赦归，重修好。\u003cbr/\u003e\u003cbr/\u003e     六年夏五月，桓宗宿病又发，咳血不止，期月，疾大渐。六月乙未，申初，上醒，命李勉等草制传位皇太子。太子大恸，临榻涕零，三辞乃受。戌正，召代王入殿，亲抚其手，以秦王乳名唤之，左右莫不垂泪。\u003cbr/\u003e\u003cbr/\u003e     七月，圣躬稍安，复幸杭城别宫。\u003cbr/\u003e\u003cbr/\u003e     八月庚未，新君称制，尊桓宗太上皇。次年春，改元文昌。\u003cbr/\u003e\u003cbr/\u003e     文昌十五年正月丙辰，崩于杭州。壬戌，发丧，谥曰文。十六年，改谥文武肃圣皇帝。二十年，增谥文武肃圣济孝睿皇帝。\u003cbr/\u003e\u003cbr/\u003e     赞曰：甚矣！诚治世之明君也！宁有天下，传世历久，得无桓宗之功乎？文其选俊秀、顺民心，百姓殷而仓廪实；武其靖边关、安天下，四夷臣而诸籓服，微尧、舜其谁何？汉武以来，未之有也。且孝悌秉持，《小雅》云：“棠棣之华，鄂不韡韡”，是天子为民先。至于因情致病，甚而去位，岂不惜哉！","cnt":0,"sort":18287813,"author":"寒辞","prev":"18287812.html","next":"18287814.html","book_title":"难觅清欢","updateTimeFmt":"2024-03-31 09:51:34","category":"都市小说"}