{"id":0,"code":"18287814.html","title":"104.宁书·列传第六·德宗诸子","latest_chapter_name":"正文 107.番外·何处飞花留王孙","xiao_shuo_code":"29544","content":"\u003cbr/\u003e\u003cbr/\u003e    德宗十七子：孝贤皇后生桓宗皇帝，又生十七子子澈；燕妃生承平，又生第六子承乾、第九子承晖；吴妃生承恩，又生第五子承胤；后宫生承朗；王美人生承润；杨妃生承凡，又生十一子承睿；长孙氏生承琦，又生十四子承昱、十五子承贺；后宫生承邡；卢妃生承琨；曹妃生承志。\u003cbr/\u003e\u003cbr/\u003e     ……\u003cbr/\u003e\u003cbr/\u003e     秦王子澈，字若璞，宣武十九年生大明宫。初，孝贤皇后诞静和公主，伤凤体，久不孕。一日，忽梦麒麟投怀，始得子。腊月，秦王降。太常寺以祥兆奏，谓其上承天命，安邦保国。德宗大喜，赦天下，亲取小字，宫闱咸以麟儿呼之。宣武二十八年，始王天水郡，俄徙秦。\u003cbr/\u003e\u003cbr/\u003e     澈生两载，慈母见背。德宗以静妃李氏温淑慈和、晓文通诗，且膝下空置属之，待若亲生。及其行年渐长，圣恩益加，诸事顺意。二十九年，犹恐桃符旧事，因以天机阁授澈；桓宗昔为太子，则为澈奏良师并艮、坎、离、巽等伴读。又时引东宫，严加训导。偶有笞捶，然亲昵愈甚。则澈为父、兄深怜，向得帝心，荣宠皆倍，故其虽纯仁致朴，亦傲岸率性。甫五岁，以乐工方某近太子，令杖毙。桓宗强许之，后循循教以宽而驭下。澈懵然称是，后三年，又殴太常寺乐工孟氏。桓宗无奈，仍由之。\u003cbr/\u003e\u003cbr/\u003e     澈文武双馨，尝化名苏麟以京兆府长安城士子应举，中会元。桓宗未免木秀之悲，不使之殿。托故辞。吏部考功员外郎李若甫未知其详，抚文长喟：“龙章凤姿，何失其贤？”\u003cbr/\u003e\u003cbr/\u003e     昭元二年，授骁骑上将军。方上任，监军刘云希三卯不至，死罪。云希，桓宗心腹也，众皆劝止。王但笑：“纵陛下亲至，安得废法？”左右噤，立斩。嗣后，骁骑军纪严明、行止整肃，勤演阵法，勇力日盛。同年春，请出关内道宣慰使，之奉先，引军赈灾，百姓称颂。\u003cbr/\u003e\u003cbr/\u003e     五月，又逢西州战，廷议陆佑主帅。澈时在侧，请从之。桓宗怜其年不及冠，驳，众卿附议，遂去。会京城流言起，“秦王以色媚上”。夫澈，失恃多病，桓宗娇之，常宿尚德殿，竟为人诟，愤懑难平，发誓愿，必欲行，定计为间。桓宗于是然，约岁为期。\u003cbr/\u003e\u003cbr/\u003e     其下月，澈之北军。恰我新败，诸贼饮，澈衅于宴，黎大将军徐天阁召入，杖之。此澈谋也，盖天阁虽草莽，然人品风流，通音律、好名剑，天机阁曩已探而报之。斯二者，澈所咸善，故欲其注目以诱之。不数旬，澈与天阁益厚，引为知音，亦甚亲狎，得以军情暗通陆佑，遂连捷。后以九军阵截杀徐天阁。是役，秦王威名赫赫，远扬番邦。\u003cbr/\u003e\u003cbr/\u003e     澈轻名位、重情义。素与太康谢氏嫡子玄友善，二子尝觞咏抒怀、琴箫相和，自谓同道中人，惺惺相惜，不忍别离。其先，澈赴奉先，即有助玄之意。后征北黎，玄亦同往。及凯旋，会庶人逸叛，玄坐其事，囚。时秦王困逸私宅，无踪，众皆失措，幸玄知之，囹圄间传语陆离，乃救还。玄后自戕，桓宗叹之。澈哀甚，终日裴回、恸悼，竟至失言，唯堕泪千行乃已。\u003cbr/\u003e\u003cbr/\u003e     其后，澈体愈弱，久不朝。不意为昭仪孟氏所谗。南乔，澈少恶之人，故今借机谋间，又加谣言四起，竟伤忠良。澈亦数告其非，桓宗弗听。方是时，孟氏圣眷正隆，言语恣肆，于尚德殿外伪传圣命曰：“陛下午憩，不召外臣”，因讥澈，不令入。澈与之争，惊桓宗，劝还。澈不能信，指孟氏问曰：“此人言陛下不欲见臣弟，岂其真邪？”桓宗默然，仍说归。澈于是悲呼：“孰料手足竟至于斯！”遂返家谢客，府内纵酒长歌，鲜理事。\u003cbr/\u003e\u003cbr/\u003e     及天机阁密知岭南白起为乱，澈始面圣，荐董良。桓宗不纳，又以群臣皆举澈问之。对曰：“君上命，何多言？”桓宗曰：“朕亦汝兄矣。”澈摇首冷笑，“陛下慎言，未可纡尊”。桓宗闻之拍案，即传杖。澈伤重昏昏，桓宗移之御榻，亲予药。俄澈甦，请杀孟氏。桓宗叹曰：“朕自幼诲汝，人命至重，岂同草木？”复请流千里，犹不可。澈含泪止，后十日，临危受命，之岭外勤王。\u003cbr/\u003e\u003cbr/\u003e     昭元四年春，以岭南道讨击使挂帅征，染瘴气，秘而不宣，召艮、坎、离、巽之幕，运筹参谋，军府书檄悉委并办。不数日，破桂、广，收六州，驱敌邕城合围之。白起惧，闭关免战，阴结浪穹诏。其众偃旗息鼓、衔枚摘铃，夜袭王师，汹汹而至。澈披坚执锐，亲临战阵，白刃之中谈笑自若，杀人如麻，玉面着箭，色犹不改，三军感之，无不奋勇。又与白起战，斩之，澈亦受剑。当此日，柳天翊查陆离为桓宗密奏澈事，无论巨细。澈怒诘之，离伏罪，且谓其事始自宣武，澈哀上之不信，又伤离之不诚，怨艾痛心，至于晕厥，及晚间当敌受创，又兼瘴疫未除，竟病重，军医无策，遍请岭南医者，亦不能救。或曰：“岭南多瘴疠，不若回京，许能痊愈。”遂拔营北上，至荆州乃止。\u003cbr/\u003e\u003cbr/\u003e     五月戊丑，德宗使太子贤至，势已危。澈自知无幸，乃请贤并艮、坎、离、巽同入，笑谓：“名编壮士籍，奈何未饮刀？”属酒三觞而薨，终年十九。七月葬，谥武穆。麟泽元年，追冠礼，赐字。又赠贤英神武护国大将军，扬州大都督。\u003cbr/\u003e\u003cbr/\u003e     子迟，生昭元四年六月，小字晚郎，母魏国夫人萧蘅。麟泽初，赐其名，封代王，恩推后世。五年夏，入紫宸殿发蒙，得伴读和、乐，桓宗亦常亲为教训，以全秦王之托。文昌十年，时桓宗已为太上皇，诏迟之杭城，从幸无相寺。次年，请任别宫留守。太和六年，薨任上。有子，骐、骏、骝。长袭爵。骏丰安军都督，驻北境。骝，钱塘郡守。","cnt":0,"sort":18287814,"author":"寒辞","prev":"18287813.html","next":"18287815.html","book_title":"难觅清欢","updateTimeFmt":"2024-03-31 09:51:34","category":"都市小说"}