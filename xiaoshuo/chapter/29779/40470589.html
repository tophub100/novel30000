{"id":0,"code":"40470589.html","title":"明鉴阁遇仙记","latest_chapter_name":"声震哉魔佛七界 新书《黄泉狱主》已经上架","xiao_shuo_code":"29779","content":"\u003cbr/\u003e\u003cbr/\u003e    时维甲申，岁在蒲月，值黄叶村陵迁谷变，大观园诸人一时云流风散，百无聊赖之际，余为影子单君，明明淑君相约，偕访乌何乡之琅嬛福地。乌何之山，林岫四合，隐然如环，惟西南数箭之地缺其一二，潺潺溪水正出于此也。\u003cbr/\u003e\u003cbr/\u003e     临溪有桥，垂虹翼然。过桥二三里，有山兀然，李白云“山从人面起”也。山上有瀑，雷轰河溃，溅石喷雪，千丈不止。涉溪而过，越三岭，山与溪合，木石森然。旁有小径，连山逶迤。余三人攀藤揽葛，蹇衣而上，行复六七里，有山曰明鉴，卓牟秀立，一碧如黛。山巅云氤雾绕，虚无缥缈之间，楼台歌榭宛然。\u003cbr/\u003e\u003cbr/\u003e     余三人相视莞尔，晚宿于此。\u003cbr/\u003e\u003cbr/\u003e     是夜虫鸣啾啾，新月如美人晚妆，皎然、澄然、冷然、肃然。于喧扰红尘顿入万丈琉璃清凉世界，几不辨生何人，此何世矣。\u003cbr/\u003e\u003cbr/\u003e     余晚寐辗转，披衣夜起，过轩庭，穿月门，临荷池。池旁有亭，亭畔坐白衣人者四，左一，黑面而瘦，左二，髯而冷峻冥然枯思，其邻者，儒服博冠，潇洒丰赡。其右者，暗影之中不可顿见，余屏声敛气，蹑足观之。黑面而瘦者朗然道“水调才子，是夜星河垂地，明月如鉴，清风佳景，奈此良夜何？”儒服博冠者应声道：“东野兄，曩日青莲与郑杜诸人，夜饮夏口之南湖，成就郎官湖一段佳话，仆与诸君何不步美其后，为此地增二三名胜耶？”“然也，然也，二公者，高人，与义不才，叨陪末座，惟诸君马首是瞻。”暗影之人抚掌大笑，左顾而道“周兄以为如何？”髯而冷峻者道“长者命，不敢辞。是夜月华如练，清光明鉴可人，诸公何不以诗为纪。然诗词中，须有明鉴二字。”“以此为例，以此为例！”众人交口道。声音渐寂，顷刻，儒服博冠者吟道“明鉴掩尘埃，含情照魏台。日中乌鹊至，花里凤凰来。玉彩疑冰彻，金辉似月开。方知乐彦辅，自有鉴人才。”“妙哉，妙哉！”，寂然之中，有人击节而赞。转而视之，影子单君与明明淑君，恍然瑶池仙人联袂携手翩翩而来，余急摇手，然四顾，人迹阆然，云树渺渺，白衣人恍然不见，急命单君铺纸，淑君研磨。而为是记。","cnt":0,"sort":40470589,"author":"小段探花","prev":"40470588.html","next":"40470590.html","book_title":"修神外传仙界篇","updateTimeFmt":"2024-03-31 09:51:53","category":"都市小说"}