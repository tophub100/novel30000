{"id":0,"code":"40470587.html","title":"明鉴阁记","latest_chapter_name":"声震哉魔佛七界 新书《黄泉狱主》已经上架","xiao_shuo_code":"29779","content":"\u003cbr/\u003e\u003cbr/\u003e    明鉴阁，乌何有之乡北稍东十有五里，绝岩耸壑之上，娑萝薜荔之中。其东五十余里，即晋张华之昔游寺也。旧志《琅嬛记》载：“唐时太宗与魏征君臣访张华旧迹言明鉴于此，始得名。后浮屠兴，植松柏数株于山巅之上，其状如幢保凌于层楼危阙间，土人因名之曰幢保山。后李峤隐居于此，有明鉴之句，因袭焉。其后，尹世珍因元时乱，避地而居，插架而隐，自名为琅嬛福地。”甲申蒲月七日，余偕单影始造焉。余观此山，逶迤连绵，不知几千里也。诸峰联络揭翠，争雄竟秀，林立迟尺，以千万计。最高者，尤以明鉴阁所在者为最。\u003cbr/\u003e\u003cbr/\u003e     是夜寅时五鼓，余与单、淑二君遇仙于藕风亭。翌日，于垂虹桥西一箭之地，有前人勒李峤明鉴之诗所在也。因于其傍，起高台华亭，碑李峤之诗于其扉，命之曰明鉴阁。\u003cbr/\u003e\u003cbr/\u003e     明鉴阁之成，余日日与影子单君，明明淑君，朝而游，晚而归，高歌酣卧其中。\u003cbr/\u003e\u003cbr/\u003e     翌日忽梦东野嘱以渔洋山人四快、王勃四美之事相期，言“娱心景物，慰眼风光，终岁而计，寥寥无几。倘非欢伯，何物堪酬。第须吾侪兴会，时而感触，良辰者一，胜地者二，名人者三”，如是云云。醒复与单君昏天黑地，兼淑君借箸代筹，因于藕风亭西三里之地，营望海楼，又于松风阁之后山，筑拜月祠。楼成之日，天朗气清，惠风和畅，忽有晚风落尘诸君来访，单君醉歌淋漓，以为一时才俊咸集，命诸君高台涵咏，作诗以纪其胜也。余素驽钝，辞鄙意拙，诗词向不能事，惟以望海楼、拜月祠之对联搪塞也。其联曰：\u003cbr/\u003e\u003cbr/\u003e     雨霁花朝之际，观返照于望海楼外，青山落日，烟水浩淼之中，飒然不尽曹孟德碣石之叹。\u003cbr/\u003e\u003cbr/\u003e     月朗风夕之时，纳晚凉于拜月祠上，硖石飞雪，林壑苍莽之间，洵如几多柳宗元飞鸟之想。\u003cbr/\u003e\u003cbr/\u003e     是夜，肴核杂陈，杯盘狼藉，诸友枕藉乎望海楼中。余振衣而起，逡巡于拜月祠外。意，太虚一碧，群山千里，莽莽苍苍，无复纤云点缀，晚梵之钟暗自林杪，独立遗世翩然有出尘之想也。\u003cbr/\u003e\u003cbr/\u003e     俄而山风骤起，高寒不禁，辗转复归，惟闻单影鼾声如雷有放翁梨床之撼，夜不能寐，乙酉清和望日漏三下松风阁上琴川居士记。","cnt":0,"sort":40470587,"author":"小段探花","prev":"40470586.html","next":"40470588.html","book_title":"修神外传仙界篇","updateTimeFmt":"2024-03-31 09:51:53","category":"都市小说"}